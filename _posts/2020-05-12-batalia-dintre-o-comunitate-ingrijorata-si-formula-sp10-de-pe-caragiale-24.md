---
ID: 430
post_title: >
  Bătălia dintre o comunitate
  îngrijorată și formula S+P+10 de pe
  Caragiale 24
author: primariamea
post_excerpt: ""
layout: post
permalink: >
  https://construimorasul.md/batalia-dintre-o-comunitate-ingrijorata-si-formula-sp10-de-pe-caragiale-24/
published: true
post_date: 2020-05-12 15:04:43
---
<i><span style="font-weight: 400;">              <img class=" wp-image-451 alignnone" src="https://construimorasul.md/wp-content/uploads/2020/05/select4.jpg" alt="" width="824" height="465" /></span></i>

<i><span style="font-weight: 400;">Dacă e să vorbim despre sectorul Buiucani, oficializat în 1991, primele asocieri care ne vin sunt televizoarele de la Fabrica Alfa, parcul Dendrariu, străzi înguste și bucăți enorme de pământ plantate cu arbori frumoși. Oh, poate nu peste tot, pentru că unele spații sunt acaparate de construcții cu sute de apartamente, atât de necesare Chișinăului.</span></i>

<span style="font-weight: 400;">La colecția de clădiri ce „cresc” în Buiucani, anexăm </span><a href="https://www.vasigur.md/select"><b>Complexul Rezidențial </b></a><span style="font-weight: 400;">„Select”, edificat de către SRL „Vasigur Grup” — o companie de construcții, înființată în 2009, deținătorii căreia sunt frații Vasile și Igor Ceban. Potrivit </span><a href="https://vasigur.md/despre-noi"><b>paginii web a companiei</b></a><span style="font-weight: 400;">, echipa Vasigur </span><i><span style="font-weight: 400;">construiește din suflet</span></i><span style="font-weight: 400;"> și tinde să aducă </span><i><span style="font-weight: 400;">siguranţă, modernism și calitate în casele tuturor cumpărătorilor, </span></i><span style="font-weight: 400;">lucrând după standarde europene, iar într-un interviu pentru </span><a href="http://brilliance.md/vasile-igor-ceban-ne-completam-in-tot-ceea-ce-facem/"><b>revista Brilliance</b></a><span style="font-weight: 400;">, frații Ceban afirmă că edifică blocurile din cărămidă roșie, ceea ce oferă și confort clienților.</span>

<span style="font-weight: 400;">Apropo, ei, împreună cu un fost secretar de stat din cadrul Ministerului Economiei și Infrastructurii, sunt eroii unei cercetări detaliate din 2018, efectuată de </span><a href="https://anticoruptie.md/ro/investigatii/integritate/cum-si-a-ridicat-secretarul-de-stat-vitalie-iurcu-un-bloc-de-locuit-pe-locul-unui-stadion"><b>anticoruptie.md</b></a><span style="font-weight: 400;"> despre complexul locativ Speranța din sectorul Botanica, care a fost edificat pe un teren sportiv privatizat.</span>
<h4><strong>Zarvă în inima Buiucanilor</strong></h4>
<span style="font-weight: 400;">Dar, de această dată, vorbim despre o altă clădire, pe care ei atât de bine o promovează pe </span><a href="https://www.facebook.com/vasigurimobil/"><b>pagina lor de Facebook</b></a><span style="font-weight: 400;"> drept o construcție exclusivă, de clasă înaltă, cu priveliști împăciuitoare spre biserica Sfântul Petru și Pavel, cu zone verzi prin preajmă și teren de joacă pentru cei mici. Complexul este situat în sectorul Buiucani, pe strada Caragiale 24, la intersecție cu strada Vișinilor - o străduță îngustă, de aproximativ 4,5 metri lățime. Din numeroasele descrieri, distribuite pe Facebook și pe pagina lor oficială, casa este construită din materiale ecologice, cu pereți din cărămidă roșie brikston — ceea ce pare a fi un semn distinctiv și de mândrie pentru frații Ceban.</span>

&nbsp;

<img class="alignnone wp-image-462 size-medium" src="https://construimorasul.md/wp-content/uploads/2020/05/222-235x300.png" alt="" width="235" height="300" /><img class="alignnone wp-image-463 size-medium" src="https://construimorasul.md/wp-content/uploads/2020/05/444-232x300.png" alt="" width="232" height="300" /><img class="alignnone wp-image-464 size-medium" src="https://construimorasul.md/wp-content/uploads/2020/05/333-232x300.png" alt="" width="232" height="300" /><img class="alignnone size-medium wp-image-461" src="https://construimorasul.md/wp-content/uploads/2020/05/111-266x300.png" alt="" width="266" height="300" />

&nbsp;

<span style="font-weight: 400;">Toate bune și frumoase, până nu explorezi un pic istoria acestui lot de pământ - terenul cu nr. cadastral 0100513551 este proprietate privată în baza contractului de vânzare-cumpărare și deciziei privind formarea bunului, adică setul de lucrări executate în vederea apariţiei unui nou bun imobil, potrivit </span><a href="https://www.legis.md/cautare/getResults?doc_id=16004&amp;lang=ro"><b>definiției</b></a><span style="font-weight: 400;">. La examinarea Regulamentului local de urbanism al orașului Chișinău, terenul se află pe zona C-2, adică pe un spațiu ce „cuprinde funcţiuni care asigură o gamă largă de servicii mai rar frecventate.” „Selectul” a trezit nemulțumiri printre rândurile locatarilor zonei rezidențiale, unde erau edificate case de maxim două etaje. Într-un live pe </span><a href="https://realitatealive.md/live-edin-a-consiliului-municipal-chi-inau-din-30-august-2017---63312.html"><b>realitatea.md</b></a><span style="font-weight: 400;"> al ședinței CMC din august 2017, un grup de oameni din vecinătate și-au expus fricile privind această construcție, demarată în acea perioadă. „</span><i><span style="font-weight: 400;">Dl Grozavu, împreună cu arhitectul-șef (i.e. Sergiu Borozan), au eliberat la data de 18 august autorizația de construcție pe acest lot</span></i><span style="font-weight: 400;">”, spune una dintre locuitoare în timpul ședinței. „</span><i><span style="font-weight: 400;">Vă rugăm să opriți acest act de samavolnicie</span></i><span style="font-weight: 400;">”, adaugă ea. Grupul de inițiativă a povestit mai multe despre ce-i deranjează — fundația casei era construită în proximitatea unei clădiri de 11 etaje, la o distanță de doar cinci metri, urma să fie construită o clădire S+P+10E,  str. Vișinilor este mult prea îngustă pentru mașini și nu este dotată cu trotuar pentru pietoni, groapa de fundație este construită pe ape freatice și, bineînțeles, oamenii sunt îngrijorați că acest bloc prezintă pericol nemijlocit pentru casele, pe care le locuiesc. Potrivit </span><a href="https://www.realitatea.md/o-noua-constructie--un-nou-scandal--locatarii-de-pe-doua-strazi-din-sectorul-buiucani-se-plang-ca-le-sunt-puse-in-pericol-locuintele_63342.html"><b>realitatea.md</b></a><span style="font-weight: 400;">, grupul s-a adresat și arhitectului-șef adjunct al Capitalei, Alexei Țurcan, dar, în acea perioadă, nu le-a venit cu vreun răspuns. E de menționat că Țurcan a fost reținut de către Centrul Național de Anticorupție (CNA) în octombrie 2018 pe un dosar de corupție, în care era indicat că el, împreună cu doi subalterni ai săi, (sic!) „</span><i><span style="font-weight: 400;">ar fi organizat o schemă prin care urgentau perfectarea și eliberarea documentelor permisive pentru construcția, reconstrucția sau replanificarea unor imobile, pentru elaborarea schițelor de proiect, eliberarea certificatelor de urbanism, dar și pentru semnarea proceselor verbale de recepție finală a unor lucrări”</span></i><span style="font-weight: 400;">, scrie </span><a href="https://www.zdg.md/stiri/stiri-justitie/de-ce-a-fost-retinut-in-2018-alexei-turcan-noul-arhitect-sef-interimar-al-municipiului-chisinau/"><b>ZdG</b></a><span style="font-weight: 400;">.</span>
<h4><strong>O axă a timpului privind „Selectul”</strong></h4>
<span style="font-weight: 400;">Bineînțeles că locatarii de pe Vișinilor și Alba-iulia au scris petiții și, în baza lor, a fost emisă dispoziția din 5 septembrie 2017 a primarului general interimar Nistor Grozavu cu privire la sistarea lucrărilor de construire a clădirii și valabilitatea autorizației (semnată în luna august a aceluiași an tot de el) până la aplanarea conflictului cu vecinii. Dispoziția a fost suspendată la 14 septembrie 2017 de către Judecătoria Chișinău, sediul Buiucani, autorizația fiind considerată valabilă. În noiembrie 2017, datorită multiplelor petiții din partea locatarilor din vecinătate, dar și a protestelor, fie </span><a href="https://tv8.md/2017/11/07/video-protest-nocturn-in-fata-blocului-locatarii-se-tem-ca-o-constructie-din-preajma-le-va-fura-soarele/"><b>nocturne</b></a><span style="font-weight: 400;"> sau </span><a href="https://www.youtube.com/watch?v=6DnZH2_HBp0"><b>de zi</b></a><span style="font-weight: 400;">, în care locatarii menționează despre problemele întâmpinate, gălăgia de la șantier, încălcările depistate de ei și dorința de a apela chiar și la vecinul lor, fostul prim ministru al țării Pavel Filip (care apare, de altfel, prin articole doar ca o posibilă speranță a locatarilor), la Agenţia pentru Supraveghere Tehnică a fost convocată o ședință cu participarea reprezentanților Primăriei Municipiului Chișinău, Inspectoratului de Poliție Buiucani, Serviciul de protecție și pază de stat, SRL „Vasigur Grup” și petiționarilor. În urma acesteia, Vasigur au căzut de acord să modifice documentația de proiect prin micșorarea nivelului pe verticală a blocului de locuințe la S+P+7E, dar aceste modificări în documentația de proiect nu au fost indicate și prezentate. Astfel, în aprilie 2018, a fost emisă dispoziția viceprimarului  (i.e. Ruslan Codreanu) cu privire la stoparea lucrărilor de construcție pe șantierul cu pricina și anularea autorizației obținute de Vasigur Grup. Totuși, prin hotărârea irevocabilă a Judecătoriei Chișinău r. 3-170/18 din 11.05.2018, autorizația de construcție a fost declarată valabilă, iar dispoziția din aprilie — nulă. Între timp, apar știri despre perchezițiile efectuate unei companii de construcție din Capitală și aceștia nu sunt altcineva decât Vasigur Grup — potrivit </span><a href="https://unimedia.info/stiri/update-perchezitii-la-o-firma-de-constructii-din-capitala-factorii-de-decizie-ar-fi-prejudiciat-statul-cu-cel-putin-8-milioane-de-lei-153828.html"><b>unimedia.md</b></a><span style="font-weight: 400;">, din 2016 până în 2018, (sic!) </span><i><span style="font-weight: 400;">făptuitorii au cauzat bugetului public național un prejudiciu de cel puțin 8 milioane de lei</span></i><span style="font-weight: 400;">. În cadrul unui material pentru </span><a href="https://deschide.md/ro/stiri/social/30894/Care-este-compania-de-construc%C8%9Bii-la-care-a-descins-PCCOCS-%C8%99i-INI-C%C3%A2te-blocuri-are-ridicate-%C3%AEn-Chi%C8%99in%C4%83u.htm"><b>deschide.md</b></a><span style="font-weight: 400;">, fostul șef-adjunct al Procuraturii pentru Combaterea Criminalităţii Organizate şi Cauze Speciale (PCCOCS), Vitalie Busuioc, a declarat că sistarea activității companiei percheziționate nu este în competența organizației: (sic!) „</span><i><span style="font-weight: 400;">Clienții companiilor nu vor avea de pătimit din cauza urmării penale. Noi nu avem intenția de a bloca activitatea companiei, ci doar de a investiga bănuiala de evaziune fiscală.</span></i><span style="font-weight: 400;">” La fel, în 2018, Vasigur Grup figurează într-o cercetare meticuloasă a </span><a href="https://www.zdg.md/investigatii/ancheta/vanatorii-de-terenuri/"><b>Ziarului de Gardă</b></a><span style="font-weight: 400;"> privind o schemă de deposedare a Municipiului Chișinău de 30 de loturi de teren cu o suprafață totală de aproximativ 5,5 hectare și o valoare de piață de peste 100 milioane de lei. Potrivit investigației, printr-un șir de situații dubioase, un lot de pământ al municipiului a ajuns în posesia </span><a href="https://zdg.md/app_new/uploads/2018/11/doc-29.pdf"><b>SRL „Globaconstruct-grup”</b></a><span style="font-weight: 400;">, o firmă de construcție, administrată de Vasile Ceban.</span>

<span style="font-weight: 400;">Deși autorizația de construcție a expirat în 2019, iar noua autorizație urma să fie obținută după ajustarea modificărilor în documentația de proiect, la moment, această clădire este construită după schema S+P+10E. În mai 2019, locuitorii din preajma „Selectului” au făcut un protest în fața Primăriei Municipiului Chișinău, determinați să-și apere drepturile la o viață normală în cartierul lor. „</span><i><span style="font-weight: 400;">Ei (Vasigur Grup) încalcă toate proiectele. Această casă, ce au început să o construiască, a intrat în totalitate peste grădina vecinilor. Nici măcar nu au ținut distanța de trei metri de la această grădină. Au ocupat doi metri din drumul municipal, iar copii noștri acum merg pe sub balcoanele construcției</span></i><span style="font-weight: 400;">”, afirmă una dintre locuitoare în cadrul unui reportaj de </span><a href="https://www.youtube.com/watch?v=-1Fkb4XhvHA"><b>NTV</b></a><span style="font-weight: 400;">. În același reportaj, locuitorii cartierului afirmă că ei sunt amenințați de către firma de construcție, spunându-le că li se cer compensații de milioane de lei pentru stoparea procesului de edificare a imobilului. De asemenea, în reportaj este menționat și Șeful Direcției juridice a Primăriei Chișinău, Valeriu Bogdan, care afirmă că lucrările efectuate pe acest lot sunt ilegale, părerile lui fiind întemeiate în baza discuțiilor și constatărilor cu specialiștii de la Direcția Arhitectură, cât și cu Pretura de sector. Tot în mai, au apărut o serie de produse media comerciale, unde investitorii în „Select” sunt revoltați că lucrările de construcție au fost stopate. Așa un material a apărut la </span><a href="https://protv.md/actualitate/mai-multe-persoane-ce-au-investit-in-constructia-blocului-locativ-de-pe-strada-i-l-caragiale-24-din-sectorul-buiucani-au-organizat-un-protest-pe-santier-fiind-revoltati-de-stoparea-lucrarilor-de-constructie-video---2492634.html"><b>ProTV</b></a><span style="font-weight: 400;">, unde investitorii vorbesc că depun și ei o petiție la Primăria Municipiului Chișinău, ca să-și arate nemulțumire și învinuiesc locatarii din preajmă pentru acest lucru, comentând că aceștia ar fi fost plătiți de cineva să fie împotriva construcției.</span>

<span style="font-weight: 400;">În octombrie 2019, investitorii au scris o petiție, înaintată deputatului PSRM Vasile Bolea, formulată într-un limbaj juridic explicit, precum că cele 30 de familii, care au investit în total până în momentul indicat o sumă de aproximativ 16 milioane de lei, s-au săturat de verificările inopinate de la AST și fosta Secretară de Stat a Ministerului Economiei și Infrastructurii și actuala arhitectă-șef a orașului și șefă a Direcției Arhitectură, Urbanism și Relații Funciare și-ar fi supra-exercitat funcțiile. De asemenea, ei menționează că locatarii care protestează construcția au intenții meschine. Întregul document este disponibil </span><a href="https://svetlana.dogotaru.net/asa-se-apara-cei-care-sunt-cu-musca-pe-caciula/"><b><span data-mce-type="bookmark" style="display: inline-block; width: 0px; overflow: hidden; line-height: 0;" class="mce_SELRES_start">﻿</span>aici<span data-mce-type="bookmark" style="display: inline-block; width: 0px; overflow: hidden; line-height: 0;" class="mce_SELRES_end">﻿</span></b></a><span style="font-weight: 400;">.</span>

https://construimorasul.md/wp-content/uploads/2020/05/Vasile-Bolea-_Caragiale.pdf
<h4><strong>Primarul Capitalei declară război construcțiilor ilegale</strong></h4>
<span style="font-weight: 400;">Și, totuși, construcțiile continuă. De ce? Pentru că Judecătoria Chișinău, sediul Râșcani la 03.02.2019, precum și Curtea de Apel Chișinău la 18.11 2019 și o decizie irevocabilă a Colegiului civil, comercial şi de contencios administrativ al Curţii de Apel Chişinău s-au pronunțat în favoarea Vasigur Grup. Conform hotărârii Judecătoriei Chişinău, sediul Râşcani din 02.12.2019, Primăria municipiului Chişinău este obligată să emită un act administrativ individual favorabil, prin care să prelungească termenul valabilităţii autorizaţiei de construire nr. 339-c/17 din 18.08.2017, până la data de 18.08.2020. Iată așa!</span>
<span style="font-weight: 400;">Pe pagina de Facebook a companiei, într-o postare din 26 martie 2020, e menționat că au fost betonați ultimii metri pătrați ai Complexului Rezidențial „Select”, se tencuiesc etajele opt și nouă și urmează lucrările de montare a geamurilor. Din când în când, mai apar și mici videouri, unde este descris </span><a href="https://www.facebook.com/vasigurimobil/videos/518549905720393/"><b>un apartament</b></a><span style="font-weight: 400;"> sau </span><a href="https://www.facebook.com/vasigurimobil/videos/pcb.893555537754917/2586828721597938/?type=3&amp;theater"><b>mersul lucrării</b></a><span style="font-weight: 400;">. Ceea ce înseamnă că </span><a href="https://www.facebook.com/100011165793514/videos/1054295154952668/" target="_blank" rel="noopener noreferrer"><b>șantierul de construcție nu a fost închis nici în timpul perioadei stării de urgențe</b></a><span style="font-weight: 400;">. </span>

<span style="font-weight: 400;">Un apropo — se zvonește că Vasigur Grup este responsabilă și de construcția pe Dimo 7/3, o altă clădire, vecinii căreia sunt nemulțumiți. Într-un articol despre Dimo 7/3 pe </span><a href="https://tv8.md/2020/01/03/terenul-buclucas-din-str-dimo-a-ajuns-ilegal-in-posesia-unui-functionar-de-la-primarie-ceban-a-cerut-o-investigatie/"><b>TV8</b></a><span style="font-weight: 400;">, Edilul Capitalei, Ion Ceban, declară deschis război construcțiilor ilegale ale firmei. „</span><i><span style="font-weight: 400;">La compania «Vasigur Grup» sunt doi frați «bespridelșiki» care au încercat să corupă instanțele de judecată, au încercat și poate au reușit să corupă funcționari din Primărie”,</span></i><span style="font-weight: 400;"> a afirmat primarul Capitalei. </span>

<span style="font-weight: 400;">„</span><i><span style="font-weight: 400;">Compania Vasigur-Grup este gestionată de către doi frați. Prin urmare, ne completăm în tot ceea ce facem, în ciuda opiniilor și viziunilor contradictorii pe alocuri. Avem o echipă minunată de arhitecți. Suntem responsabili și monitorizăm orice detaliu al activității noastre</span></i><span style="font-weight: 400;">”, ne „Vasigură” frații Ceban în articolul pentru </span><a href="http://brilliance.md/vasile-igor-ceban-ne-completam-in-tot-ceea-ce-facem/"><b>Brilliance</b></a><span style="font-weight: 400;">.</span>